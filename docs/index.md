---
layout: page-with-side-nav
title: Regie- en zaakservices
---
# Regie- en zaakservices

**Actuele versie:** 1.0  
**Beheerder:**  VNG Realisatie<br/>
**Afkorting:**  StUF-RZS

Regie- en zaakservices is een op [StUF-ZKN](https://vng-realisatie.github.io/StUF-ZKN/) gebaseerde berichtenstandaard voor de uitwisseling van gegevens tussen onder meer zaaksystemen en regiesystemen voor het zaakgericht regievoeren in het sociaal domein.
	
## Status en doorontwikkeling
Verschillende ontwikkelingen maken het vernieuwen van standaarden noodzakelijk om invulling te (blijven) geven aan de behoefte en wensen van gemeenten. De doorontwikkeling van de StUF standaard, de StUF sectormodellen en de StUF koppelvlakken waaronder de hier beschreven Wabo-BAG Services is daarom stopgezet. Alleen wetswijzigingen, wijzigingen in de Logische Ontwerpen van Basisregistraties en gevonden fouten kunnen aanleiding zijn voor het publiceren van een nieuwe versie van deze standaarden. Zo wordt er voor gezorgd dat gemeenten hun werk kunnen blijven doen. Een toelichting op het vernieuwen van de standaarden is te vinden bij [API-standaarden](https://vng-realisatie.github.io/Standaarden/API-standaarden).

## Inleiding

StUF Zaakgericht regievoeren is een op [StUF-ZKN](https://vng-realisatie.github.io/StUF-ZKN/) gebaseerde berichtenstandaard voor de uitwisseling van gegevens tussen onder meer zaaksystemen en regiesystemen in het sociaal domein. Deze standaard leidt tot een uniforme manier van gegevensuitwisseling tussen systemen die een rol spelen in het sociaal domein.

Dit koppelvlak bestaat uit een scherpere beschrijving van het toepassen van een aantal services uit de Zaak- en Documentservices en een aantal nieuwe berichttypen.

De standaard ondersteunt daarmee:

een gemeente-breed beeld geven van zaken die spelen in het sociaal domein;
het uitwisselen van gegevens t.b.v. het uitvoeren van deelplannen (zaken) via backoffice applicaties;
met het regiesysteem zicht hebben over de voortgang van de deelplannen;
in de rest van de gemeente zicht hebben of er een gezinsplan speelt als er een aanvraag binnenkomt.

## Community voor vragen en wijzigingsverzoeken
Het kan voorkomen dat er nog onduidelijkheden zijn in de Regie- en zaakservices. Daarvoor is op Github een
[community](https://github.com/VNG-Realisatie/StUF-Standaarden/labels/Koppelvlak%20-%20RZS)
beschikbaar gesteld waar u vragen kunt stellen door een issue aan te
maken. Middels het label ‘Koppelvlak - RZS’ kunt u het issue
vervolgens aan deze standaard koppelen.

Zowel VNG Realisatie als leveranciers en gemeenten kunnen dan online
reageren op de vraag en deze beantwoorden.
