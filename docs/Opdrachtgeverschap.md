---
layout: page-with-side-nav
title: Opdrachtgeverschap Regie- en zaakservices
---
# Opdrachtgeverschap Regie- en zaakservices

Bij gemeenten komen verschillende implementatievarianten van het GEMMA applicatielandschap voor, elk met eigen voor- en nadelen. De gemeente wordt geacht om samen met de leveranciers het eigen applicatielandschap te beoordelen op de werking van de Regie- en Zaakservices . Dit is met name van toepassing als in het applicatielandschap van een gemeente diverse applicaties overlappende functionaliteit aanbieden. Dan moet de gemeente kiezen welke implementatievariant wordt toegepast. De Regie- en Zaakservices kent drie implementatievarianten die gebaseerd zijn op de GEMMA. Het verschil in de implementatievarianten heeft betrekking op de applicatie die de referentiecomponent abonnementenbeheer implementeert. Dat is de referentiecomponent die, na het ontvangen van een trigger-bericht, verantwoordelijk is voor de totstandkoming van het notificatiebericht en het bepalen van de bestemmingen van een notificatiebericht.

Er zijn drie implementatievarianten:

* Abonnementenbeheer geïmplementeerd door de servicebus-applicatie
* Abonnementenbeheer geïmplementeerd door de generieke zaakafhandelingapplicatie.
* Abonnementenbeheer wordt geïmplementeerd door een andere applicatie dan de servicebus-applicatie of de generieke zaakafhandeling-applicatie.

De verschillende implementatievarianten worden uitgebreid beschreven in hoofdstuk 6.1 van de specificatie (zie 'Documentatie' voor specificatiedocument).
